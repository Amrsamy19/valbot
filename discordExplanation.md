# لو دي اول مره ليك على ديسكورد اقرأ الكلام ده عشان تفهم الموضوع ماشي ازاي
انت في الاول عملت اكونت و فتحت الابلكيشن سواء على كمبيوتر او موبايل 

البرنامج متقسم كالآتي:
1. مستخدمين و رسايل برايفت DM
3. جروب شات Group DM
2. سيرفرات Servers

## برايفت DM - Direct Message
برايفت هنا زي بالظبط الواتس اب او فيسبوك, اتنين بيتكلموا و تقدروا تعملوا مكالمة صوتية او صوت و صورة و تقدروا طبعاً تبعتوا صور و غيره 

## جروب شات Group DM
ده برضه زي الواتس اب او الفيسبوك بس احسن شوية كمان في انك تقدر تعمل مكالمة فيديو لجروب براحتك و برضه بتبعتوا فايلات و صور و غيره

## سيرفرات Servers 
دي بقى حاجه عاملة زي الجروب كده بس بتبقى فيها شوية اختلافات 
اهم الاختلافات دي انك بتقدر تقسم السيرفر لغرف ودي ليها نوعين, صوت او كتابة. مفيش فيديو في السيرفرات و بتقدر بقى تدي ادوار لناس, الادوار دي بتديهم صلاحيات محددة و بتخلي اسمهم يتغير حسب لون الدور اللي معاهم و تقدر تدي العضو اكتر من دور عادي و تغير اسمك جوا السيرفر من غير ما يأثر على الاسم برا و بيتجمع فيها ناس كتيره اوي 

بعد ما عرفت الاساسيات دي, احنا بقى سيرفر 
هتلاقي السيرفر بتاعنا متقسم لحوالي 40 غرفه (Channel)
كل غرفه ليها وظيفة و اسم  و كل مجموعة غرفة متجمعين تحت Category

جنب اسم كل غرفه لو انت على الكمبيوتر هتلاقي جمله بتوصف الغرفه وظيفتها ايه 
لو انت على الموبايل هتخش على الغرفه و تشد من الناحية اليمين عشان تفتح قائمة الاعضاء و هتلاقي فوق خالص الغرفه دي عبارة عن ايه 
THIS IS THE BREAK!
اما بقى عن المجموعات اللي موجوده عندنا فهما كما يلي: 

## RULES
هنا هتلاقي 4 غرف ليهم علاقة بالقوانين و ازاي تبقى مثبت و الاسئلة الشهيرة و هكذا

## INFO
هنا هتلاقي الاعلانات و التصويتات والاقتراحات و اخبار الكورسات اللي احنا بنعملها و هكذا

## GENERAL 
هنا هتلاقي الشات اللي كل بيتكلم فيه في حالة ان لو عندك سؤال او مشكلة

## CHILL & FUN 
هنا هتلاقي بقى غرف الراحه لو عايز تتكلم في حاجه برا المذاكرة و الدراسه و الشغل زي العربيات و الفنون و اللغات والالعاب و غيره 

## VC 
هنا هتلاقي نوعين من الغرف, صوتية و كتابية. الصوتية هي الاساسية اللي هتتكلم فيها بصوتك 
طب و الشات ده؟ دول بقى لو مثلاً وانت بتتكلم مع حد و عايز تبعتله صوره هتقوم باعتها في الغرفه الشات اللي بنفس الاسم
فا لو انت في 
Discussion 
هتبعت في الشات اللي بنفس الاسم و هكذا

اخيراً, الادوار الادارية هما 
President, Leaders, Organisers 

و كل اما تبعت ف الشات هيعلي مستواك و هتعدي في شوية ادوار لحد ما توصل لدور Contributor 
وساعتها تقدر تطلب انك تعلى اكتر من كده